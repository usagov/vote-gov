+++
title = "ការចុះឈ្មោះបោះឆ្នោតបន្ទាប់ពីការផ្លាស់ប្តូរទីលំនៅ"
translationKey = "recently_moved"
+++

<p>ធ្វើបច្ចុប្បន្នភាពការចុះឈ្មោះបោះឆ្នោតរបស់អ្នកភ្លាមៗបន្ទាប់ពីផ្លាស់ទី។ បើមិនដូច្នោះទេ អ្នកអាចប្រឈមមុខនឹងបញ្ហានៅពេលអ្នកទៅបោះឆ្នោត។</p>

<h2>ប្រសិនបើអ្នកបានផ្លាស់ទៅរស់នៅប្រទេសផ្សេង</h2>
<p>សូមមើលការណែនាំជាក់លាក់សម្រាប់</p>
<ul>
  <li>ពលរដ្ឋនៅបរទេស</li>
  <li>សមាជិកយោធានៅបរទេស</li>
  <li>សមាជិកគ្រួសារយោធានៅបរទេស</li>
</ul>

<h2>ប្រសិនបើអ្នកបានប្តូរទីលំនៅនៅក្នុងរដ្ឋរបស់អ្នក</h2>
<p>អ្នកត្រូវធ្វើបច្ចុប្បន្នភាពការចុះឈ្មោះអ្នកបោះឆ្នោតរបស់អ្នកជាមួយនឹងទីតាំងថ្មីរបស់អ្នក។ <a href="https://vote.gov/km/">ស្វែងរករដ្ឋ ឬ ដែនដីរបស់អ្នក</a> ដើម្បីចុះឈ្មោះនៅអាសយដ្ឋានថ្មីរបស់អ្នក។ ដាក់បញ្ជូនការផ្លាស់ប្តូររបស់អ្នក មុនថ្ងៃផុតកំណត់នៃការចុះឈ្មោះរដ្ឋរបស់អ្នក។ វាអាចមានរហូតដល់ 30 ថ្ងៃមុនការបោះឆ្នោត។</p>
<p>ត្រូវប្រាកដថាអ្នកទទួលបានប័ណ្ណបើកបររដ្ឋថ្មី ឬអត្តសញ្ញាណប័ណ្ណរដ្ឋមុនការបោះឆ្នោត ប្រសិនបើនោះជាអត្តសញ្ញាណប័ណ្ណអ្នកបោះឆ្នោតដែលអ្នកនឹងប្រើ។ <a href="https://www.ncsl.org/research/elections-and-campaigns/voter-id.aspx#Laws%20in%20Effect">មើលថាតើអត្តសញ្ញាណអ្នកបោះឆ្នោតប្រភេទណាដែលរដ្ឋរបស់អ្នកត្រូវការ។</a></p>

<h2>ប្រសិនបើអ្នកបានផ្លាស់ប្តូរអចិន្ត្រៃយ៍ទៅរដ្ឋមួយផ្សេងទៀត</h2>
<p>ចុះឈ្មោះបោះឆ្នោតនៅរដ្ឋថ្មី។ <a href="https://vote.gov/km/">ស្វែងរករដ្ឋ ឬដែនដីរបស់អ្នក</a>ដើម្បីបញ្ជូនការផ្លាស់ប្តូររបស់អ្នក មុនថ្ងៃផុតកំណត់នៃការចុះឈ្មោះរដ្ឋរបស់អ្នក។ វាអាចមានរហូតដល់ 30 ថ្ងៃមុនការបោះឆ្នោត។</p>
<p>រដ្ឋមួយចំនួនតម្រូវឱ្យអ្នករស់នៅក្នុងរដ្ឋថ្មីរបស់អ្នករហូតដល់ 30 ថ្ងៃមុនពេលចុះឈ្មោះបោះឆ្នោត។ ប្រសិនបើអ្នកមិនមានពេលចុះឈ្មោះក្នុងរដ្ឋថ្មីរបស់អ្នកមុនការបោះឆ្នោតបន្ទាប់ទេ សូមពិនិត្យមើលការិយាល័យបោះឆ្នោតរបស់រដ្ឋចាស់របស់អ្នកឱ្យបានឆាប់តាមដែលអាចធ្វើទៅបាន។</p>
<p>ប្រសិនបើការផ្លាស់ប្តូរទីលំនៅក្នុងរយៈពេល 30 ថ្ងៃ មុនការបោះឆ្នោតប្រធានាធិបតី រារាំងអ្នកពីការចុះឈ្មោះបោះឆ្នោត រដ្ឋចាស់របស់អ្នកត្រូវតែអនុញ្ញាតឱ្យអ្នកបោះឆ្នោតដោយផ្ទាល់ ឬដោយសន្លឹកឆ្នោតអវត្តមាន។</p>
<p>បន្ទាប់ពីនោះ អ្នកនឹងត្រូវចុះឈ្មោះ និងចាប់ផ្តើមបោះឆ្នោតនៅក្នុងរដ្ឋថ្មីរបស់អ្នក។</p>
<p>ហើយត្រូវប្រាកដថាអ្នកមានអត្តសញ្ញាណប័ណ្ណត្រឹមត្រូវសម្រាប់បោះឆ្នោតក្នុងរដ្ឋថ្មីរបស់អ្នក ប្រសិនបើនោះជាកន្លែងដែលអ្នកនឹងបោះឆ្នោតជាលើកដំបូងនេះ។ <a href="https://www.ncsl.org/research/elections-and-campaigns/voter-id.aspx#Laws%20in%20Effect">សូមមើលអត្តសញ្ញាណប្រភេទណាដែលរដ្ឋរបស់អ្នកត្រូវការ។</a></p>

<h2>លុបចោលការចុះឈ្មោះចាស់របស់អ្នក</h2>
<p>ជួយមន្ត្រីបោះឆ្នោតដោយប្រាប់ពួកគេថាអ្នកបានផ្លាស់ទៅនៅរដ្ឋថ្មី។ <a href="https://vote.gov/km/">ស្វែងរកគេហទំព័រការិយាល័យ បោះឆ្នោតរបស់រដ្ឋ ឬដែនដីអតីតរបស់អ្នក</a> ហើយទាក់ទងការិយាល័យនោះដើម្បីរាយការណ៍ អំពីការផ្លាស់ប្តូររបស់អ្នក។</p>

<h2>កន្លែងបោះឆ្នោតរបស់អ្នក</h2>
<p>អ្នកត្រូវបានគេរំពឹងថានឹងបោះឆ្នោតនៅកន្លែងបោះឆ្នោតដែលអ្នកត្រូវបានចាត់តាំង។ នៅពេលអ្នកផ្លាស់ទីលំនៅ ការធ្វើបច្ចុប្បន្នភាពការចុះឈ្មោះបោះឆ្នោតរបស់អ្នកអនុញ្ញាតឱ្យ មន្ត្រីមូលដ្ឋានកំណត់កន្លែងបោះឆ្នោតថ្មីដែលនៅជិតផ្ទះថ្មីរបស់អ្នក។</p>

<a href="{{< homepath >}}">
    <button class="usa-button">
      ចុះឈ្មោះ
    </button></a>
