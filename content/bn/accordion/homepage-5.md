+++
title = "রাজনৈতিক দলের অনুষঙ্গ পরিবর্তন করতে"
+++
আপনার পার্টি অ্যাফিলিয়েশন (কোন দলের সাথে যুক্ত) নির্বাচন বা পরিবর্তন করার জন্য প্রতিটি স্টেটের ভিন্ন প্রক্রিয়া রয়েছে। আপনার স্টেটের উপর নির্ভর করে, আপনি ভোট দেওয়ার জন্য রেজিস্ট্রেশন করার সময় আপনার কাছে পার্টি অ্যাফিলিয়েশন চাওয়া হতে পারে। আপনার স্টেটের ভোটারদের জন্য রাজনৈতিক পার্টি অ্যাফিলিয়েশনের মতো ব্যবস্থা নাও থাকতে পারে। প্রক্রিয়াটি সম্পর্কে জানতে এবং আপনি যেখানে বাস করেন সেখানের জন্য কোনো সময়সীমা আছে কিনা তা জানতে আপনার স্টেট বা স্থানীয় নির্বাচনী অফিসের সাথে যোগাযোগ করুন। সব স্টেটে পার্টি অ্যাফিলিয়েশন নির্বাচন করা ব্যবস্থা থাকে না।

আপনি যে দলই বেছে নিন না কেন, সাধারণ নির্বাচনে ভোটদানের প্রক্রিয়া একই থাকে, যখন প্রার্থীরা অফিসের জন্য নির্বাচিত হন। [প্রাইমারি নির্বাচন এবং ককাসেস (প্রার্থী মনোনয়নের মিটিং) {{< inenglish >}}](https://www.usa.gov/election#item-37162) -এ আপনি কাকে ভোট দিতে পারেন তার উপর আপনার পার্টি অ্যাফিলিয়েশনের প্রভাব পড়ে।