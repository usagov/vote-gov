+++
title = "Enskri Apre W Fin Demenaje "
+++
Kit ou te demenaje al rete toupre oswa lwen, ou dwe mete enskripsyon votè w ajou chak fwa w chanje adrès. Chwazi Eta oswa teritwa w nan lis meni an pou aprann kijan pou w enskri anliy oswa pa korespondans. Si Eta w lan gen enskripsyon votè anliy, se ka fason ki pi rapid la pou fè chanjman sa a. Soumèt chanjman ou yo anvan dat limit enskripsyon pou Eta w lan, ki ka jiska 30 jou anvan jou eleksyon an. Eta w lan gen dwa mande tou pou w prezante yon nouvo lisans chofè machin oswa kat idantite. [Gade ki kalite kat idantite votè Eta w lan egzije pou w genyen {{< inenglish >}}](https://www.ncsl.org/research/elections-and-campaigns/voter-id.aspx#Laws%20in%20Effect). 

#### Deplase andedan Eta w lan 

Menmsi w deplase anndan menm Eta a, ou dwe mete enskripsyon ou lan ajou pou nouvo adrès ou an anrejistre.

#### Deplase al nan yon lòt Eta 

Gen sèten Eta ki egzije pou w abite nan nouvo Eta w lan pandan omwen 30 jou anvan ou ka enskri pou w vote. Si w pa gen tan pou w enskri nan nouvo Eta w lan anvan jou eleksyon an, ansyen Eta w lan gen dwa otorize w pou w vote pa korespondans oswa vote an pèsòn. Pou ane eleksyon prezidansyèl yo, ansyen Eta w lan dwe ba w otorizasyon pou w ka vote pa korespondans oswa an pèsòn. Apresa, ou dwe enskri nan nouvo Eta w lan. 

#### Deplase al aletranje 

Sitwayen ameriken k ap viv andeyò Etazini kapab enskri pou vote epi yo ka mande yon bilten vòt an absans, lè yo ranpli Aplikasyon Kat Postal [Federal la Federal Post Card Application, FPCA﻿ {{< inenglish >}}](https://www.fvap.gov/eo/overview/materials/forms). Al gade Pwogram Asistans [Federal pou Vote a Federal Voting Assistance Program, FVAP﻿ {{< inenglish >}}](https://www.fvap.gov/) pou jwenn plis resous konsènan vòt militè ak vòt pou moun ki aletranje.
