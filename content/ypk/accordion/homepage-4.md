+++
title = "Ilaten nuugtelleghpek lkingunganeng"
+++
Qantaghanun nuugtekaghngaaghpek walluumlluu uyavanun, nutaghsaghqaqan nakmikistem ilatellghen address-an allangughsiimakan. Nakmikigu state-en nallighmeng territory-n ifkaqayugmeng minyumeng esghaghnaluku naten ilatelleghqan online-ekun nalighmeng tuyughluku. State-an online-akun namikistemeng ilatestikayukan, tawatelleqenghitawha allangughhragkiillgha. Tuunakaten allangughtelleghten state-egpek ilatellghan tuunviga sivutghulluku, 30 aghneghuyaghngaaghmi Nakmikim aghneghan sivungani. State-egpek driver license-eghraghaghmeng nalighmeng ID card-eghraghalguyaghqaayaghaaten. [Esghaghhu natelngughmeng ID-meng state-eghpek pilgusaghqaten. {{< inenglish >}}](https://www.ncsl.org/research/elections-and-campaigns/voter-id.aspx#Laws%20in%20Effect)

#### State-egpen nuugtelleq

State-enginaagpeni nuugteghngaaghpek, paniinang ilatellghen nutaghsaghqaqan address-eghraghaghpegun.

#### Ilanganun state-em nuugtelleq

Ilaten state-eghraghaghpek tuunviga sivutghulluku, 30 aghneghuyaghngaaghmi nakmikim sivungan. Pilleghqiighusimakuvek ilatelleghmeng state-eghraghaghpeni Nakmikivigem Aghneghan sivungani, state-ekuvinghaghpek nakmikisaqsengaten tuyughluku nalighmeng gginasaghlluku. Umiilegpagem nakmikillghan uksaani, state-ekuvinghaghpek nakmikisaghqaqaten tuyughluku nalighmeng gginasaghlluku. Taam kaingunaneng, ilasaghqaguten state-eghraghaghpeni.

#### Akmavek nuugtelleq.

Amarakaghmiit kiyaghlleghiit Amarakangunghilngughmi, ilasaghngaaghpek nakmikimun enkaam aapsaghngaaghpek avilluten nakimikusimeng imighluku [Kavemem Igakun Tuyuqayugkun Imighyaghqameng (FPCA) {{< inenglish >}}](https://www.fvap.gov/eo/overview/materials/forms). Esghaghhu [Kavemem Nakmikillghan Kayutangan Program-anga (FVAP) {{< inenglish >}}](https://www.fvap.gov/) wata atightughyaghqaneng yarminengllu akmanlluteng nakmikilleghmeng.
