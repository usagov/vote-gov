+++
title = "अपने पंजीकरण की स्थिति देखें"
+++
अपने राज्य की अंतिम तारीख़ से पहले अपने पंजीकरण की स्थिति की जांच करने के लिए ड्रॉपडाउन मेनू से अपना राज्य या क्षेत्र चुनें। आपके राज्य की अंतिम तारीख़ चुनाव से 30 दिन पहले तक की हो सकती है।

यह भी देखें कि कहीं आपका पंजीकरण “निष्क्रिय” के रूप में चिह्नित तो नहीं है। आप “निष्क्रिय” हो सकते हैं यदि आपने कम से कम दो संघीय चुनावों में मतदान न किया हो और चुनाव अधिकारियों के आप तक पहुंचने की कोशिश का जवाब न दिया हो।

“निष्क्रिय” होने का अर्थ यह नहीं है कि आपको निश्चित रूप से ही फिर से पंजीकरण करने की आवश्यकता है। इसका अर्थ यह है कि मतदान करने से पहले आपको कुछ अतिरिक्त कदम उठाने पड़ सकते हैं। आपके राज्य के चुनाव अधिकारी का कार्यालय या आपका स्थानीय चुनाव कार्यालय आपके पंजीकरण को फिर से “सक्रिय” करने में या आपके सवालों के जवाब देने में आपकी मदद कर सकता है।

सुनिश्चित करें कि आप सही नाम, पते और “राजनीतिक दल संबद्धता” (मतदान के संदर्भ में, यह आमतौर पर मतदाताओं के किसी मान्यता प्राप्त राजनीतिक दल के साथ जुड़ने को संदर्भित करता है) के साथ पंजीकृत हैं। अपनी मतदाता पंजीकरण जानकारी को अपडेट करने के तरीके के बारे में जानकारी के लिए, अपने राज्य के पंजीकरण पृष्ठ पर जाएं।