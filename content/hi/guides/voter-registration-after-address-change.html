+++
title = "निवास स्थान बदलने के बाद मतदाता पंजीकरण"
translationKey = "recently_moved"
+++

<p>अपना निवास स्थान बदलने के तुरंत बाद अपने मतदाता पंजीकरण को अपडेट करें। नहीं तो जब आप मतदान करने जाएंगे तो आपको मुश्किलों का सामना करना पड़ सकता है।</p>

<h2>यदि आप किसी दूसरे देश में चले गए हैं</h2>
<p>विशिष्ट सलाह देखें</p>
<ul>
  <li>विदेश में नागरिकों के लिए</li>
  <li>विदेश में सैन्य सदस्यों के लिए</li>
  <li>विदेश में सैन्य परिवार के सदस्यों के लिए</li>
</ul>

<h2>यदि आपने अपने राज्य में ही अपना निवास स्थान बदला है</h2>
<p>आपको अपने मतदाता पंजीकरण को अपने नए निवास स्थान के साथ अपडेट करना होगा। अपने नए पते पर पंजीकरण करने के लिए <a href="https://vote.gov/hi/">अपने राज्य या क्षेत्र को खोजें</a>। अपने राज्य की पंजीकरण की अंतिम तिथि से पहले अपने निवास स्थान में आए परिवर्तन को दर्ज करवाएं। यह अंतिम तिथि चुनाव से 30 दिन पहले तक हो सकती है।</p>
<p>यदि आप मतदाता पहचान पत्र के रूप में अपने ड्राइविंग लाइसेंस या राज्य आईडी कार्ड का उपयोग करने वाले हैं तो यह भी सुनिश्चित करें कि चुनाव से पहले आपको अपने राज्य का नया ड्राइविंग लाइसेंस या राज्य आईडी कार्ड मिल जाए। <a href="https://www.ncsl.org/research/elections-and-campaigns/voter-id.aspx#Laws%20in%20Effect">देखें कि आपके राज्य में किस प्रकार के मतदाता पहचान पत्र की आवश्यकता है।</a></p>

<h2>यदि आप स्थायी रूप से किसी दूसरे राज्य में चले गए हैं</h2>
<p>नए राज्य में मतदान करने के लिए पंजीकरण करें। अपने राज्य की पंजीकरण की अंतिम तिथि से पहले अपने निवास स्थान में आए परिवर्तन को दर्ज करवाने के लिए <a href="https://vote.gov/hi/">अपने राज्य या क्षेत्र को खोजें</a>। यह अंतिम तिथि चुनाव से 30 दिन पहले तक हो सकती है।</p>
<p>कुछ राज्यों में यह अनिवार्य है कि आप मतदान पंजीकरण से 30 दिन पहले तक अपने नए राज्य में रहें। यदि आपके पास अगले चुनाव से पहले अपने नए राज्य में पंजीकरण करने के लिए पर्याप्त समय नहीं है, तो जल्द से जल्द अपने पुराने राज्य के चुनाव कार्यालय से संपर्क करें।</p>
<p>यदि राष्ट्रपति चुनाव के 30 दिनों के भीतर अपना निवास स्थान बदलने के कारण आप अपने नए राज्य में मतदान के लिए पंजीकरण नहीं कर पाते, तो आपके पुराने राज्य को आपको व्यक्तिगत रूप से या अनुपस्थित मतपत्र द्वारा मतदान करने की अनुमति देनी होगी।</p>
<p>उसके बाद आपको अपने नए राज्य में पंजीकरण करके वहां मतदान करना शुरू करना होगा।</p>
<p>यदि आप अपने नए राज्य में पहली बार मतदान कर रहे हैं तो यह भी सुनिश्चित करें कि आपके पास इस राज्य में मतदान करने के लिए सही आईडी है। <a href="https://www.ncsl.org/research/elections-and-campaigns/voter-id.aspx#Laws%20in%20Effect">देखें कि इस राज्य में किस प्रकार के आईडी की आवश्यकता है।</a></p>

<h2>अपना पुराना पंजीकरण रद्द करें</h2>
<p>चुनाव अधिकारियों को यह बताकर उनकी सहायता करें कि आप एक नए राज्य में चले गए हैं। <a href="https://vote.gov/hi/">अपने पुराने राज्य या क्षेत्र के चुनाव कार्यालय की वेबसाइट खोजें</a> और अपने निवास स्थान बदलने के बारे में उन्हें सूचित करने के लिए उस कार्यालय से संपर्क करें।</p>

<h2>आपका मतदान स्थल</h2>
<p>आपसे आपके निर्धारित मतदान स्थल पर मतदान करने की अपेक्षा की जाती है। जब आप अपना निवास स्थान बदलते हैं तो अपना मतदाता पंजीकरण अपडेट करने से आपके स्थानीय अधिकारी आपको आपके नए घर के पास एक नया मतदान स्थल निर्धारित कर सकते हैं।</p>

<a href="{{< homepath >}}">
    <button class="usa-button">
      पंजीकरण करें
    </button></a>
