+++
title = "Rehistrasyon ng Botante Pagkatapos ng Isang Paglipat"
translationKey = "recently_moved"
+++

<p>I-update kaagad ang inyong rehistrasyon ng botante pagkatapos lumipat. Kung hindi, maaari kayong humarap sa mga hamon kapag kayo ay bumoto.</p>

<h2>Kung Kayo ay Lumipat sa Ibang Bansa</h2>
<p>Tingnan ang partikular na abiso para sa </p>
<ul>
  <li>Mga mamamayan sa ibang bansa</li>
  <li>Mga miyembro ng militar sa ibang bansa</li>
  <li>Mga miyembro ng pamilyang militar sa ibang bansa</li>
</ul>

<h2>Kung Kayo ay Lumipat sa Inyong Estado</h2>
<p>Kailangan ninyong i-update ang inyong rehistrayon ng botante sa inyong bagong lokasyon. <a href="https://vote.gov/tl/">Hanapin ang inyong  estado o teritoryo</a> para magparehistro sa inyong bagong address. Isumite ang inyong mga</p>
<p>pagbabago bago sa huling araw ng rehistrasyon ng inyong estado. Iyon ay maaaring hanggang 30 araw bago ang eleksyon.</p>
<p>Siguraduhing kukuha rin kayo ng bagong lisensya sa pagmamaneho ng estado o ID kard ng estado bago ang eleksyon, kung iyon ang ID ng botante na inyong gagamitin. <a href="https://www.ncsl.org/research/elections-and-campaigns/voter-id.aspx#Laws%20in%20Effect">Tingnan kung anong uri ng ID ng botante ang kinakailangan ng inyong estado.</a></p>

<h2>Kung Kayo ay Permanenteng Lumipat sa Ibang Estado</h2>
<p>Magparehistro para bumoto sa bagong estado. <a href="https://vote.gov/tl/">Hanapin ang inyong estado o teritoryo</a> para isumite ang inyong mga pagbabago bago ang huling araw ng pagpaparehistro ng inyong estado. Iyon ay maaaring hanggang 30 araw bago ang eleksyon.</p>
<p>Ang ilang mga estado ay nangangailangan na kayo ay naninirahan sa inyong bagong estado nang hanggang 30 araw bago magparehistro para bumoto. Kung wala kayong oras para magparehistro sa inyong bagong estado bago ang susunod na eleksyon, i-tsek sa opisina ng eleksyon ng inyong lumang estado sa lalong madaling panahon.</p>
<p>Kung ang  paglipat sa loob ng 30 araw ng isang eleksyon sa pagkapangulo ay pinipigilan kayo sa pagpaparehistro para bumoto, ang inyong lumang estado ay dapat pahintulutan kayong  bumoto nang personal o sa pamamagitan ng absentee na balota.</p>
<p>Pagkatapos nito, kakailanganin ninyong magparehistro at magsimulang bumoto sa inyong bagong estado.</p>
<p>At siguraduhing mayroon kayong tamang ID para sa pagboto sa inyong bagong estado, kung doon kayo boboto sa unang pagkakataon. <a href="https://www.ncsl.org/research/elections-and-campaigns/voter-id.aspx#Laws%20in%20Effect">Tingnan kung anong uri ng ID ang kinakailangan ng inyong estado.</a></p>

<h2>Kanselahin ang Inyong Lumang Rehistrasyon</h2>
<p>Tulungan ang mga opisyal ng eleksyon sa pamamagitan ng pagpapaalam sa kanila na lumipat kayo sa isang bagong estado. Hanapin ang website ng Opisina ng Eleksyon ng <a href="https://vote.gov/tl/">inyong dating estado o teritoryo</a>, at makipag-ugnayan sa opisinang iyon para iulat ang inyong paglipat.</p>

<h2>Inyong Lugar ng Botohan</h2>
<p>Kayo ay inaasahang  bumoto sa lugar ng botohan na itinalaga sa inyo. Kapag kayo ay lumipat, ang pag-update ng inyong rehistrasyon ng botante ay nagbibigay-daan sa mga lokal na opisyal na magtalaga ng bagong lugar ng botohan malapit sa inyong bagong tahanan.</p>

<a href="{{< homepath >}}">
    <button class="usa-button">
      Magparehistro
    </button></a>
